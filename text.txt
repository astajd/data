NACIONALNI PROGRAM RANOG OTKRIVANJA RAKA DOJKE
1.	Opće informacije
Nacionalnim programom ranog otkrivanja raka dojke obuhvaćene su žene u dobi od 50 do 69 godina. 
Putem centralne informatičke aplikacije, svake dvije godine, korisnicama programa dogovara se termin mamografskog pregleda u najbližoj radiološkoj jedinici prema mjestu stanovanja. Pozivi s terminom i lokacijom održavanja pregleda šalju se na kućnu adresu korisnica. U slučaju dodatnih upita vezanih uz odaziv, odnosno sam pregled, korisnicama je na raspolaganju besplatni telefon. Također, za potrebe programa, u centralnu informatičku aplikaciju bilježe se svi podaci relevantni za što veći odaziv korisnica.
Troškove slanja pozivnih pisama i mamografskih pregleda snose Ministarstvo zdravstva i HZZO.
2.	Želim poziv na mamografski pregled
Ukoliko biste željeli dobiti poziv u sklopu Nacionalnog programa ranog otkrivanja raka dojke, a niste ga dobili, provjerite je li Vaše godište uključeno u trenutno aktivni ciklus. 
Trenutno je u tijeku 8. ciklus provedbe Programa u kojem su uključena godišta od 1954. do 1973. 
Ukoliko Vaše godište nije obuhvaćeno trenutno aktivnim ciklusom, a postoji potreba za mamografijom, javite se Vašem liječniku obiteljske medicine.
Ukoliko je Vaše godište obuhvaćeno u trenutno aktivnom ciklusu, a niste dobili poziv, provjerite je li prošlo više od dvije godine od posljednje obavljene mamografije preko Nacionalnog preventivnog programa. Ukoliko ste bili na ultrazvučnom (UZV) pregledu prije nacionalnog preventivnog programa mamografije, svejedno je poželjno da se odazovete. 
Ukoliko još nije prošlo dvije godine od posljednje obavljene mamografije preko Nacionalnog preventivnog programa, potrebno je pričekati da prođu dvije godine, a zatim ćete biti pozvani na mamografiju.
Ukoliko je prošlo više od dvije godine od posljednje obavljene mamografije preko Nacionalnog preventivnog programa, nazovite besplatni broj telefona županije kojoj pripadate. 
Ukoliko imate pozitivnu obiteljsku anamnezu, nemate pravo na raniji poziv na Nacionalni preventivni program, ali se preporučuje da se obratite liječniku obiteljske medicine kako biste dobili daljnje upute i sasvjete o ranijim preventivnim programima. 
Besplatni broj telefona Zavoda za javno zdravstvo Bjelovarsko-bilogorske županije je 0800 200 156.
Besplatni broj telefona Nastavnog zavoda za javno zdravstvo Brodsko-posavske županije je 0800 200 164.
Besplatni broj telefona Zavoda za javno zdravstvo Dubrovačko-neretvanske županije je 0800 345 066.
Besplatni broj telefona Nastavnog zavoda za javno zdravstvo Istarske županije je 0800 202 000.
Besplatni broj telefona Zavoda za javno zdravstvo Karlovačke županije je 0800 200 162.
Besplatni broj telefona Zavoda za javno zdravstvo Koprivničko-križevačke županije je 0800 200 161.
Besplatni broj telefona Zavoda za javno zdravstvo Krapinsko-zagorske županije je 0800 200 127.
Besplatni broj telefona Zavoda za javno zdravstvo Ličko-senjske županije je 0800 200 081.
Besplatni broj telefona Zavoda za javno zdravstvo Međimurske županije je 0800 200 080.
Besplatni broj telefona Nastavnog zavoda za javno zdravstvo Osječko-baranjske županije je 0800 200 158.
Besplatni broj telefona Zavoda za javno zdravstvo Požeško-slavonske županije je 0800 303 034.
Besplatni broj telefona Nastavnog zavoda za javno zdravstvo Primorsko-goranske županije je 0800 200 041.
Besplatni broj telefona Zavoda za javno zdravstvo Sisačko-moslavačke županije je 0800 200 159.
Besplatni broj telefona Nastavnog zavoda za javno zdravstvo Splitsko-dalmatinske županije je 0800 600 707.
Besplatni broj telefona Zavoda za javno zdravstvo Šibensko-kninske županije je 0800 200 301.
Besplatni broj telefona Zavoda za javno zdravstvo Varaždinske županije je 0800 200 163.
Besplatni broj telefona Zavoda za javno zdravstvo „Sveti Rok“ Virovitičko-podravske županije je 0800 303 033.
Besplatni broj telefona Zavoda za javno zdravstvo Vukovarsko-srijemske županije je 0800 999 902.
Besplatni broj telefona Zavoda za javno zdravstvo Zadar je 0800 200 157.
Besplatni broj telefona Nastavnog zavoda za javno zdravstvo „Andrija Štampar“, nadležnog za Grad Zagreb, je 0800 200 166.
Besplatni broj telefona Zavoda za javno zdravstvo Zagrebačke županije je 0800 200 184. 
Grad Zagreb ne pripada Zagrebačkoj županiji! Osobe s područje Grada Zagreba trebaju se obratiti Nastavnom zavodu za javno zdravstvo „Andrija Štampar“ na besplatni broj telefona 0800 200 166.
3.	Specifičnosti vezane uz provedbu programa u Zagrebačkoj županiji
Ukoliko ste dobili poziv na mamografski pregled u sklopu Nacionalnog programa ranog otkrivanja raka dojke, a ne želite sudjelovati, odnosno otići na pregled, te ne želite više dobivati pozive iz bilo kojeg razloga (na primjer, ukoliko se redovito kontrolirate drugdje), pripremite MBO (matični broj osiguranika) i javite se na besplatni broj telefona Zavoda za javno zdravstvo Zagrebačke županije 0800 200 184. Pripazite stanujete li na području Grada Zagreba, te ako da, javite se Nastavnom zavodu za javno zdravstvo „Andrija Štampar“ na besplatni broj telefona 0800 200 166. 
Ukoliko ste dobili poziv na mamografski pregled u sklopu Nacionalnog programa ranog otkrivanja raka dojke i želite se odazvati na pregled, no ne odgovara Vam termin mamografskog pregleda, javite se u pripadajuću mamografsku jedinicu, kako biste se s kolegama dogovorili za novi termin.
Broj telefona RTG Velika Gorica je 01 6379 722.
Broj telefona RTG Zaprešić je 01 3315 921, zvati ponedjeljkom, srijedom i petkom između 7 i 15 sati ili utorkom i četvrtkom između 13 i 21 sati.
Broj telefona RTG Samobor je 01 3330 740, zvati ponedjeljkom i četvrtkom između 12 i 20:30 sati ili utorkom, srijedom i petkom između 7 i 14:30 sati.
Broj telefona RTG Ivanić-Grad je 01 2831 184, zvati ponedjeljkom i četvrtkom između 18 i 19 sati ili utorkom, srijedom i petkom između 12 i 13 sati.
Broj telefona RTG Dugo Selo je 01 2785 540, zvati ponedjeljkom i četvrtkom popodne ili utorkom, srijedom i petkom ujutro. 
Broj telefona mobilnog mamografa, koji pokriva područje Jastrebarskog, Krašića, Vrbovca, Vrbovečke Dubrave, Farkaševca, Gradeca, Stupnika, Kravarskog i Pokupskog, je 091 6040 184.
Ukoliko ste dobili poziv na mamografski pregled u sklopu Nacionalnog programa ranog otkrivanja raka dojke i želite se ubuduće odazivati na pregled, no u zadnjih godinu dana ste obavili mamografski pregled izvan Nacionalnog programa (na primjer, u sklopu sistematskog pregleda), pripremite MBO (matični broj osiguranika) i datum kada ste obavili mamografiju i javite se na besplatni broj telefona Zavoda za javno zdravstvo Zagrebačke županije 0800 200 184, kako bi Vam djelatnici Zavoda za javno zdravstvo u sustav unijeli odgodu. Pripazite stanujete li na području Grada Zagreba, te ako da, javite se Nastavnom zavodu za javno zdravstvo „Andrija Štampar“ na besplatni broj telefona 0800 200 166.
Ukoliko ste obavili mamografiju izvan Nacionalnog programa ranog otkrivanja raka dojke od koje je prošlo između jedne i dvije godine, možete se sada odazvati pregledu putem Nacionalnog programa. Preporučamo da postupite prema uputama na posljednjem mamografskom nalazu. Ukoliko se ipak odlučite odgoditi termin, javite se na besplatni broj telefona Zavoda za javno zdravstvo Zagrebačke županije 0800 200 184, kako bi Vam djelatnici Zavoda za javno zdravstvo u sustav unijeli odgodu. Pripazite stanujete li na području Grada Zagreba, te ako da, javite se Nastavnom zavodu za javno zdravstvo „Andrija Štampar“ na besplatni broj telefona 0800 200 166.





NACIONALNI PROGRAM RANOG OTKRIVANJA RAKA DEBELOG CRIJEVA

Odlukom vlade RH krajem 2007. godine usvojen je Nacionalni program ranog otkrivanja raka debelog crijeva. Svake dvije godine pismom se pozivaju sve žene i muškarci u dobi od 50. do navršene 74. godine da naprave kartični gvajakov test na nevidljivu krv u stolici. Osobe s pozitivnim nalazom upućuju se na probirnu kolonoskopiju. Dobni raspon i način provedbe programa je u skladu s preporukama Europske komisije.
Prvi pozivni ciklus počeo je 2008. godine i do sada su obavljena 4 ciklusa pozivanja, a u tijeku je peti. Prvi ciklus je zbog mnogobrojnih provedbenih problema trajao znatno dulje (pet godina). Procjena odaziva prethodnog ciklusa je 25-46% ovisno o županiji i godištu, a veći je u starijoj dobnoj skupini. U nekoliko županija postignut je značajan porast broja odazvanih osoba što je rezultat trajnog prosvjećivanja građana kao i rada patronažnih sestara na terenu. Procjena udjela testiranih osoba unutar programa je 21%. Osobita vrijednost programa je visok udio osoba u kojih su otkriveni i uklonjeni polipi što predstavlja najbolju prevenciju raka debelog crijeva. Naime, osobe s uklonjenim polipima srednjeg i visokog rizika trebaju biti pod nadzorom nakon probira i to prema smjernicama usvojenima na razini EU. 
Partneri u provođenju ovog programa su uz Ministarstvo zdravstva, Hrvatski zavod za zdravstveno osiguranje (HZZO), Hrvatski i županijski zavodi za javno zdravstvo, Zavod za javno zdravstvo Grada Zagreba, timovi obiteljske medicine, patronažni timovi, zdravstvene ustanove (u kojima kolonoskopske preglede provode specijalisti gastroenterolozi i kirurzi) i ljekarne.
Troškove slanja pozivnih pisama i kolonoskopskih pregleda snose Ministarstvo zdravstva i HZZO.
Ciljevi ranog otkrivanja raka debelog crijeva su smanjiti smrtnost od ovog oblika raka za 15% u razdoblju 10 - 13 godina od početka provedbe ovog nacionlnog programa uz ciklus pozivanja svake dvije godine, otkriti rak u najranijem stadiju bolesti kada se bolest lakše liječi te tako poboljšati kvalitetu života i preživljavanje oboljelih, postići visok obuhvat u programima probira (zadovoljavajući odaziv je 45%, a željeni 65% pozvanih na testiranje), osobama s pozitivnim testom na okultno (skriveno) krvarenje u stolici osigurati odgovarajuću dijagnostiku i liječenje, povećati svijesnost o ranim znakovima i simptomima bolesti.
Na županijskoj razini koordincija i evaluacija ovog nacionalnog programa obavlja se u Zavodima za javno zdravstvo. Zavodi šalju pozivna pisma na kućne adrese ispitanika, pozivaju osobe koje su imale pozitivan nalaz skrivene krvi u stolici na kolonoskopiju, prikupljaju, evidentiraju, u posebnu informatičku aplikaciju unose podatke iz anketnih upitnika i nalaze testova stolice na skriveno krvarenje. Na državnoj razini temeljem izvješća županijskih zavoda, Hrvatski zavod za javno zdravstvo izvještava Ministarstvo zdravstva. U županijskim zavodima za javno zdravstvo i Zavodu za javno zdravstvo Grada Zagreba otvorene su linije besplatnog telefona za dodatne obavijesti.

Što je Nacionalni program ranog otkrivanja raka debelog crijeva?
U Republici Hrvatskoj se od 2008. provodi Nacionalni program ranog otkrivanja raka debelog crijeva. Ministarstvo zdravlja nastavlja s provedbom ovog programa s ciljem što ranijeg otkrivanja raka debelog crijeva testiranjem stolice na prisutnost golim okom nevidljive krvi (okultno krvarenje).
Nacionalni program ranog otkrivanja raka debelog crijeva usmjeren je poboljšanju zdravlja populacije jer se ranim i pravovremenim otkrivanjem i sprječavanjem bolesti omogućava bolja kvaliteta života. Neposredni cilj programa je otkrivanje raka debelog crijeva u ranijem stadiju ili predstadiju bolesti, te smanjenje smrtnosti za 15% u razdoblju 10-13 godina nakon početka provedbe programa.
Što je rak debelog crijeva?
Kolorektalni karcinom je treći po učestalosti karcinom u svijetu (nakon raka dojke i raka pluća).  U svijetu je 2020. godine od kolorektalnog karcinoma oboljelo više od 1.9 milijuna ljudi. U Hrvatskoj je kolorektalni karcinom postao najučestalija zloćudna bolest. U ukupnom broju novooboljelih od raka, oko 16% muškaraca i 13% žena oboli upravo od raka debelog crijeva. Godišnje se otkrije oko 3000 novooboljelih, a u više od polovine njih bolest se već proširila. U Hrvatskoj je kolorektalni karcinom drugi uzrok smrtnosti od zloćudnih bolesti oba spola (u muškarca iza raka pluća, a u žena iza raka dojke). Otkrivanjem raka debelog crijeva u ranoj fazi bolesti mogu se spasiti mnogi životi. Znanstvena istraživanja, pri kojima je testiranje na krv u stolici provedeno na velikom broju stanovnika, pokazala su da je moguće smanjiti smrtnost od raka debelog crijeva. Bolest se može otkriti u početnom stadiju kada su izgledi za izlječenje veliki. Štoviše, otkrivanjem i uklanjanjem sitnih izraslina (polipa) iz crijeva može se spriječiti nastanak bolesti. Kao i u drugim europskim zemljama, program je namijenjen osobama od 50. do navršene 74. godine života.
Znate li da se rak debelog crijeva može ranije otkriti ili čak spriječiti?
Rak debelog crijeva razvija se sporo tijekom više godina, a primjenom metoda ranog otkrivanja moguće ga je otkriti znatno prije nego što se pojave prvi uočljivi znakovi bolesti.
Metodama koje koristimo za rano otkrivanje raka debelog crijeva moguće je otkriti i polipe koji su predstadij raka debelog crijeva. Na taj način, otkrivanjem i odstranjivanjem polipa, uspješno se sprječava nastanak raka debelog crijeva.
Ako se rak debelog crijeva otkrije ranije i započne liječenje odmah, on je izlječiv.
Rano otkrivanje raka debelog crijeva smanjuje potrebu velikih kirurških zahvata.
Koje su metode?
Rak debelog crijeva može se otkriti rano, ponekad uz malu nelagodu, sljedećim postupcima:
1. Testiranje na nevidljivu krv u stolici jednostavna je metoda kojom se može otkriti vrlo male, okom nezamjetljive količine krvi, a što je često prvi znak raka, polipa ili drugih bolesti debelog crijeva. Sve osobe s pozitivnim nalazom, pozivaju se na kolonoskopski pregled radi utvrđivanja uzroka pojave krvi u stolici.
2. Kolonoskopija je pregled endoskopom pri čemu se savitljivim instrumentom, kolonoskopom, može najbolje pregledati čitavo debelo crijevo. Ako se kolonoskopijom otkrije polipozna promjena ili postojanje druge sumnjive tvorbe, kroz endoskop se uzima komadić tkiva za daljnju analizu, a moguće je polip ukloniti u cijelosti.
3. Pregled prstom završnog dijela debelog crijeva pomaže pri otkrivanju raka završnog dijela debelog crijeva. Ujedno je u muškaraca na taj način moguće otkriti i povećanje prostate.
Ako se utvrdi rak, ukloni endoskopski ili kirurškim postupcima, u kombinaciji sa zračenjem i/ili lijekovima protiv raka, liječenje može biti vrlo uspješno.
Kako je program organiziran?
Prema preporukama Hrvatskog onkološkog društva, Hrvatskog gastroenterološkog društva, te Europske komisije, za osobe prosječnog rizika, bez znakova bolesti i u dobi 50-74 godine, u sklopu ranog otkrivanja raka debelog crijeva, testiranje nevidljivog (okultnog) krvarenja u stolici treba provoditi svake dvije godine.
Određenim redoslijedom svi građani ove dobne skupine dobit će poziv za nacionalni program.
Odazovite se, pošaljite suglasnost. Nakon toga bit će Vam poslana kuverta s test kartonom za nanošenje uzoraka stolice.
Kako se nanosi uzorak stolice na pregled kartičnim testom?
Otvorite i pozorno pročitajte naputak proizvođača testa te po njemu postupite tako da na svaki od tri kartončića, tri uzastopna dana nanosite uzorke stolice uzete s različitih mjesta, kako bi se što bolje obavilo testiranje.
Testiranje na nevidljivu krv u stolici jednostavno je, sve što je potrebno napraviti je nanijeti tj. razmazati uzorak stolice na test kartone. Nakon nanošenja stolice, test-kartone treba kratko ostaviti otvorene da se uzorak osuši na zraku, zatvoriti u priloženu pvc vrećicu, uložiti u priloženu kuvertu, a zatim i tu kuvertu zatvoriti u priloženu adresiranu i frankiranu kuvertu, te ju ubaciti u poštanski sandučić.
Postoji li postupak za one koji još nemaju 50 godina, a imaju veći rizik od pojave karcinoma debelog crijeva?
Osobe mlađe od 50 godina života s jasno definiranim visokim rizikom za rak debelog i završnog crijeva kao i osobe starosti između 50 i 74 godine koje nisu dobile poziv ili se nisu odazvale na poziv unutar Nacionalnog programa ranog otkrivanja raka debelog crijeva, a također imaju jasno definirani visoki rizik za rak debelog i završnog crijeva, bit će, putem prioritetne liste, direktno od strane liječnika obiteljske medicine naručene i upućene na kolonoskopiju u bolničku zdravstvenu ustanovu.
Ukoliko imate pozitivnu obiteljsku anamnezu, nemate pravo na raniji poziv na Nacionalni preventivni program, ali se preporučuje da se obratite liječniku obiteljske medicine kako biste dobili daljnje upute i sasvjete o ranijim preventivnim programima. 
Ukoliko osoba izgubi kuvertu u kojoj  bi trebala poslati uzorke stolice, neka se obrati svojem županijskom zavodu za javno zdravstvo. Test se ne može poslati u kuverti koja nije ona poslana od Nacionalnog preventivnog programa.
Za dodatne informacije možete se savjetovati sa svojim liječnikom ili patronažnom sestrom o načinu ranog otkrivanja te bolesti. Za informacije o nacionalnom programu možete nazvati besplatni telefon pripadajućeg zavoda za javno zdravstvo.
Besplatni telefon za Bjelovarsko-bilogorsku županiju je 0800 200 156.
Besplatni telefon za Brodsko-posavsku županiju je 0800 200 164.
Besplatni telefon za Dubrovačko-neretvansku županiju je 0800 345 066.
Besplatni telefon za Istarsku županiju je 0800 202 000.
Besplatni telefon za Karlovačku županiju je 0800 200 162.
Besplatni telefon za Koprivničko-križevačku županiju je 0800 200 161.
Besplatni telefon za Krapinsko-zagorsku županiju je 0800 200 127.
Besplatni telefon za Ličko-senjsku županiju je 0800 200 081.
Besplatni telefon za Međimursku županiju je 0800 200 080.
Besplatni telefon za Osječko-baranjsku županiju je 0800 200 158.
Besplatni telefon za Požeško-slavonsku županiju je 0800 303 034.
Besplatni telefon za Primorsko-goransku županiju je 0800 200 041.
Besplatni telefon za Sisačko-moslavačku županiju je 0800 200 159.
Besplatni telefon za Splitsko-dalmatinsku županiju je 0800 600 707.
Besplatni telefon za Šibensko-kninsku županiju je 0800 200 301.
Besplatni telefon za Varaždinsku županiju je 0800 200 163.
Besplatni telefon za Virovitičko-podravsku županiju je 0800 303 033.
Besplatni telefon za Vukovarsko-srijemsku županiju je 0800 999 902.
Besplatni telefon za Zadarsku županiju je 0800 200 157.
Besplatni telefon za Grad Zagreb je 0800 200 166.
Besplatni telefon za Zagrebačku županiju je 0800 200 184. 
Grad Zagreb ne pripada Zagrebačkoj županiji! Osobe s područje Grada Zagreba trebaju se obratiti Nastavnom zavodu za javno zdravstvo „Andrija Štampar“ na besplatni broj telefona 0800 200 166.
Ukoliko ste u ranijim ciklusima dobili pozivno pismo i obavili testiranje, u novom ciklusu ćete ponovno dobiti testni komplet bez pozivnog pisma.
Ukoliko ste ranije sudjelovali u Nacionalnom programu za rano otkrivanje raka debelog crijeva te Vam je u ranijim ciklusima test na okultno krvarenje bio pozitivan i bili ste upućeni na kolonoskopiju i pronađen je patološki uzrok krvarenja koji zahtijeva redovite kontrolne kolonoskopije i/ili karcinom debelog crijeva, nećete više biti pozivani na sudjelovanje u Nacionalnom programu za rano otkrivanje raka debelog crijeva. Ukoliko imate zdravstvenih poteškoća, obratite se svom liječniku obiteljske medicine, kao i ukoliko imate daljnje nejasnoće.
Ukoliko ste dobili pozivno pismo za sudjelovanje u Nacionalnom programu za rano otkrivanje raka debelog crijeva i želite se odazvati, potpišite se na poleđini pozivnog pisma na predviđeno mjesto, pospremite pozivno pismo u povratnu kuvertu plaćenog odgovora te ubacite u poštanski sandučić. Na kućnu adresu ćete dobiti testne komplete.
Ukoliko ste dobili pozivno pismo za sudjelovanje u Nacionalnom programu za rano otkrivanje raka debelog crijeva, no već bolujete ili se liječite od raka debelog crijeva, označite na poleđini pozivnog pisma stavku "Već se liječim od raka debelog crijeva”, potpišite se na poleđini pozivnog pisma na predviđeno mjesto, pospremite pozivno pismo u povratnu kuvertu plaćenog odgovora te ubacite u poštanski sandučić.
Ukoliko ste dobili pozivno pismo za sudjelovanje u Nacionalnom programu za rano otkrivanje raka debelog crijeva, a redovno se pratite po specijalistu radi već postojeće bolesti crijeva, označite na poleđini pozivnog pisma stavku "Odlazim na redovite kontrole gastroenterologa i/ili kolonoskopije zbog druge bolesti crijeva”, upišite datume kada ste se počeli liječiti od bolesti crijeva ili datum zadnjeg kontrolnog pregleda i uzrok liječenja/pregleda, potpišite se na poleđini pozivnog pisma na predviđeno mjesto, pospremite pozivno pismo u povratnu kuvertu plaćenog odgovora te ubacite u poštanski sandučić.
Ukoliko ste dobili pozivno pismo za sudjelovanje u Nacionalnom programu za rano otkrivanje raka debelog crijeva i ne želite se odazvati, označite na poleđini pozivnog pisma stavku "Za sada ne želim testiranje”, potpišite se na poleđini pozivnog pisma na predviđeno mjesto, pospremite pozivno pismo u povratnu kuvertu plaćenog odgovora te ubacite u poštanski sandučić.
Ukoliko ste dobili pozivno pismo za sudjelovanje u Nacionalnom programu za rano otkrivanje raka debelog crijeva, a napravili ste test na okultno krvarenje u stolici unazad godinu dana, označite na poleđini pozivnog pisma stavku "Testiran/a sam u zadnjih godinu dana”, upišite datum kada ste testirani na okultno krvarenje u stolici, potpišite se na poleđini pozivnog pisma na predviđeno mjesto, pospremite pozivno pismo u povratnu kuvertu plaćenog odgovora te ubacite u poštanski sandučić.
Ukoliko ste dobili pozivno pismo za sudjelovanje u Nacionalnom programu za rano otkrivanje raka debelog crijeva, a odazvali ste se na kolonoskopski pregled unazad 2 godine, označite na poleđini pozivnog pisma stavku "Obavila/obavio sam kolonoskopiju unatrag 2 godine”, upišite datum kada ste obavili kolonoskopiju, potpišite se na poleđini pozivnog pisma na predviđeno mjesto, pospremite pozivno pismo u povratnu kuvertu plaćenog odgovora te ubacite u poštanski sandučić.
Ukoliko ste dobili pozivno pismo za sudjelovanje u Nacionalnom programu za rano otkrivanje raka debelog crijeva, a niste u mogućnosti sudjelovati u Nacionalnom programu za rano otkrivanje raka debelog crijeva, označite na poleđini pozivnog pisma stavku "Neki drugi razlog”, upišite o kojem se razlogu radi, potpišite se na poleđini pozivnog pisma na predviđeno mjesto, pospremite pozivno pismo u povratnu kuvertu plaćenog odgovora te ubacite u poštanski sandučić.
Ukoliko niste dobili pozivno pismo za sudjelovanje u Nacionalnom programu za rano otkrivanje raka debelog crijeva, a željeli biste sudjelovati u Nacionalnom programu za rano otkrivanje raka debelog crijeva, potrebna nam je informacija koje ste godište. Ukoliko imate između 50 i 74 godine, tada je i Vaše godište uključeno u ciklus. 
Ukoliko je prošlo više od 2 godine od testiranja stolice na okultno krvarenje u stolici, tada možete sudjelovati u Nacionalnom programu za rano otkrivanje raka debelog crijeva. Kako biste saznali dodatne informacije o načinu sudjelovanja, odaberite županiju u kojoj živite te nazovite besplatni broj Zavoda za javno zdravstvo svoje županije u vremenskom periodu od 7 do 15h svaki radni dan.
Ukoliko nije prošlo više od 2 godine od testiranja stolice na okultno krvarenje u stolici, tada ne možete sudjelovati u Nacionalnom programu za rano otkrivanje raka debelog crijeva budući da mora proći više od 2 godine. Ukoliko imate simptome i/ili znakove koji Vas zabrinjavaju te su potencijalno vezani za rak debelog crijeva, odmah se javite svom liječniku obiteljske medicine. 
Ukoliko ste dobili testni komplet za otkrivanje skrivene krvi u stolici, no u međuvremenu ste odustali od testiranja, vratite neiskorištene testne komplete u povratnoj kuverti plaćenog odgovora te naznačite da ste odustali od testiranja. 
Ukoliko ste dobili testni komplet za otkrivanje skrivene krvi u stolici te i dalje želite sudjelovati u Nacionalnom programu za rano otkrivanje raka debelog crijeva, molimo Vas da pažljivo pročitate upute koje ste dobili s testnim kartonima.  Testni komplet sadržava 3 test kartona, 12 kartonskih štapića, upute za korisnike i povratne kuverte s vrećicom za zaštitu uzorka. Uzorak se skuplja iz 3 uzastopne stolice i to po 4 uzorka s različitih mjesta iz svake stolice. Za uzimanje uzorka koristite kartonske štapiće koje ste dobili. Na prednjoj strani test kartona napišite svoje ime, prezime, adresu i datum sakupljanja prvog uzorka stolice. Uzmite uzorak stolice pazeći da ne dođe u kontakt sa zahodskom vodom ili urinom. Otvorite prednji veliki poklopac test kartona koji se otvara na donjem dijelu prednje strane gdje se nalazi crvena strjelica i natpis “OTVORITI OVDJE”. Priloženim kartonskim štapićem nanesite uzorak stolice veličine zrna pšenice i namažite ga u tankom sloju unutar kruga označenog slovom A. Ponovite isti postupak na površinama polja B, C i D, pritom koristeći novi kartonski štapić za uzorkovanje. Uzorke uzimajte s različitih dijelova stolice. Nakon što ste nanijeli uzorke na sva polja (A, B, C, D), uzorke ostavite da se osuše na zraku 15 minuta prije nego što zatvorite poklopac testa. Test se zatvara tako da se poklopac zatvori i zakači na mjestu označenom crvenom strjelicom i natpisom “ZATVORITI OVDJE”. Spremite test u priloženu PVC vrećicu. Stražnju stranu testa (na kojoj se nalaze 2 manja poklopca) ne smijete otvarati! Ponovite postupak s uzorcima stolice kroz 3 uzastopna dana. Ukoliko znate da krvarite iz hemoroida ili mokraćovoda, imate proljev ili menstruaciju, nemojte uzimati uzorke te sačekajte da se stolica normalizira. Neotvorene testove čuvajte na sobnoj temperaturi, van dohvata djece te ih ne izlažite prekomjernoj hladnoći, vlazi, toplini i izravnom sunčevom svjetlu. Ukoliko nemate stolicu svaki dan, tada uzmite uzorke iz 3 uzastopne stolice. Kada skupite sve uzorke stolice (3 testa od kojih svaki sadržava 4 uzroka s različitih mjesta stolice), ispunite anketni uputnik te ga, zajedno s testovima, stavite u kuvertu plaćenog odgovora te ubacite u poštanski sandučić.
Bitno je da uzete uzroke držite na mračnom suhom mjestu, najduže do tjedan dana od uzimanja prvog uzorka. Potrebno je test kartone s nanijetim uzorcima stolice poslati u Zavod za javno zdravstvo Vaše županije unutar 7 dana od sakupljanja prvog uzorka. 3 dana prije uzorkovanja stolice nemojte uzimati veće količine (više od 250 mg dnevno) vitamina C, tj. askorbinske kiseline (u obliku šumećih tableta ili dodataka prehrani i voća, npr. naranče, limuni, sokovi koji sadrže veće količine vitamina C). Ostalu hranu, piće i lijekove možete konzumirati kao što i inače uzimate. Pri uzimanju uzorka stolice, pripazite da uzorak stolice ne dođe u kontakt s urinom ili vodom. To možete spriječiti tako da na površinu vode u zahodskoj školjci stavite presavijen novinski papir. Količina uzroka stolice koja je potrebna za test je veličina zrna pšenice.
Ukoliko rezultat testiranja stolice bude negativan, nećete dobiti povratni odgovor, no o istom se možete informirati kod svog liječnika obiteljske medicine. Ukoliko rezultat testiranja stolice bude pozitivan, dobit ćete poziv na kolonoskopiju (pregled kojim se postavlja konačan nalaz) uz daljnje upute. 
Ukoliko ste dobili poziv na kolonoskopiju i imate pitanja oko pripreme za kolonoskopiju ili korištenja lijekova, molimo Vas da pročitate upute za pripremu koje ste dobili uz poziv na kolonoskopiju. Za ostale nedoumice oko Vašeg zdravstvenog stanja i korištenja lijekova, obratite se svom liječniku obiteljske medicine.
Ukoliko ste dobili poziv na kolonoskopiju i želite otkazati termin kolonoskopije koji Vam je ponuđen, nazovite na telefonski broj bolnice u kojoj imate dogovorenu kolonoskopiju. Broj telefona je naveden u pozivnom pismu ili potvrdi o narudžbi. 
Ukoliko ste dobili poziv na kolonoskopiju i želite promijeniti termin kolonoskopije koji Vam je ponuđen, odaberite županiju u kojoj živite te nazovite besplatni broj Zavoda za javno zdravstvo svoje županije u vremenskom periodu od 7 do 15h svaki radni dan.
Ukoliko ste dobili podsjetnik na Odaziv na Nacionalni program za rano otkrivanje raka debelog crijeva i želite se odazvati, no istekao je rok valjanosti testova te trebate nove testove, odaberite županiju u kojoj živite te nazovite besplatni broj Zavoda za javno zdravstvo svoje županije u vremenskom periodu od 7 do 15h svaki radni dan.
Ukoliko ste dobili podsjetnik na Odaziv na Nacionalni program za rano otkrivanje raka debelog crijeva i želite se odazvati, no niste zaprimili testove ranije, odaberite županiju u kojoj živite te nazovite besplatni broj Zavoda za javno zdravstvo svoje županije u vremenskom periodu od 7 do 15h svaki radni dan.
Ukoliko ste dobili podsjetnik na Odaziv na Nacionalni program za rano otkrivanje raka debelog crijeva i imate dodatne pitanja, odaberite županiju u kojoj živite te nazovite besplatni broj Zavoda za javno zdravstvo svoje županije u vremenskom periodu od 7 do 15h svaki radni dan.
Telefonski broj Bjelovarsko-bilogorske županije je 0800 200 156.
Telefonski broj Brodsko-posavske županije je 0800 200 164.
Telefonski broj Dubrovačko-neretvanske županije je 0800 345 066.
Telefonski broj Istarske županije je 0800 202 000.
Telefonski broj Karlovačke županije je 0800 200 162.
Telefonski broj Koprivničko-križevačke županije je 0800 200 161.
Telefonski broj Krapinsko-zagorske županije je 0800 200 127.
Telefonski broj Ličko-senjske županije je 0800 200 081.
Telefonski broj Međimurske županije je 0800 200 080.
Telefonski broj Osječko-baranjske županije je 0800 200 158.
Telefonski broj Požeško-slavonske županije je 0800 303 034.
Telefonski broj Primorsko-goranske županije je 0800 200 041.
Telefonski broj Sisačko-moslavačke županije je 0800 200 159.
Telefonski broj Splitsko-dalmatinske županije je 0800 600 707.
Telefonski broj Šibensko-kninske županije je 0800 200 301.
Telefonski broj Varaždinske županije je 0800 200 163.
Telefonski broj Virovitičko-podravske županije je 0800 303 033.
Telefonski broj Vukovarsko-srijemske županije je 0800 999 902.
Telefonski broj Zadarske županije je 0800 200 157.
Telefonski broj za Grad Zagreb je 0800 200 166.
Telefonski broj Zagrebačke županije je 0800 200 184. 
Grad Zagreb ne pripada Zagrebačkoj županiji! Osobe s područje Grada Zagreba trebaju se obratiti Nastavnom zavodu za javno zdravstvo „Andrija Štampar“ na besplatni broj telefona 0800 200 166.

