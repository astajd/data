Osobe s dijagnozom demencije imaju pravo biti informirane o zdravom načinu života, o pravilnoj prehrani, tjelesnoj aktivnosti, prevenciji debljine i utjecaju zdravog života na smanjenje pobola od kroničnih nezaraznih bolesti, kao i sudjelovati u nacionalnim preventivnim programima.
Nacionalnim programom ranog otkrivanja raka dojke obuhvaćene su sve žene u RH u dobi od 50 do 69 godina. U okviru programa žene mogu obaviti mamografski pregled dojki svake dvije godine. Žene na kućnu adresu dobiju poziv za besplatni mamografski pregled. Mamografija je rendgenski pregled dojki kojim se otkrivaju tumori i druge promjene dojke koje su premalene da bi se mogle napipati. Cilj ovog organiziranog probira je smanjiti smrtnost od raka dojke za 25% do 30%, otkriti rak u početnom stadiju u većem postotku nego danas te poboljšati kvalitetu života bolesnica s rakom dojke. Uzrok nastanka raka dojke uglavnom je nepoznat. Mnoge epidemiološke studije pokazuju da postoji više poznatih rizičnih čimbenika koji su nedvojbeno povezani s nastankom raka dojke. Najznačajniji rizični čimbenici koji povećavaju rizik nastanka raka dojke su: dob, prva menstruacija prije 12-godine života, menopauza nakon 50-godine života, nerađanje ili rađanje poslije 30-godine života, pojavnost raka dojke i/ili raka jajnika kod bližih srodnika,prethodna bolest dojke. Povećan rizik za rak dojke vezan je uz određene životne navike i stil života koji se smatraju nezdravim:nezdrava prehrana (visok udio masnoće u hrani), pretilost,povećana konzumacija alkohola, pušenje, kao i izloženost radioaktivnom zračenju.                        Žene koje imaju između 50 i 69 godina, a u posljednje dvije godine nisu dobile poziv na mamografski pregled u sklopu Nacionalnog programa ranog otkrivanja raka dojke, mogu se obratiti na telefonske brojeve županijskih zavoda za javno zdravstvo. 
Nacionalni program ranog otkrivanja raka debelog crijeva je namijenjen osobama od 50 do navršene 74 godine i provodi se svake dvije godine. Sve osobe s pozitivnim nalazom pregledanih uzoraka stolice na skrivenu krv pozivaju se na kolonoskopski pregled radi utvrđivanja uzroka pojave krvi u stolici. Tim pregledom moguće je ujedno uzeti uzorak tkiva za analizu i ako se otkrije polip, odstraniti ga, čime se sprečava nastanak raka. Ako se rak otkrije u početnom stadiju, izgledi za izlječenje su veliki. Vrlo je važno da znati da je prevencija raka debelog crijeva vrlo uspješna, kao i da ovaj rak ne boli dok nastaje i u početnoj je fazi. Osoba nema znakova da ima rak sve dok bolest ne dođe u poodmaklu fazu, a tada je liječenje teže i manje uspješno. Ovu vrstu raka moguće je spriječiti otkrivanjem prezloćudnih izraslina unutar debelog crijeva-polipa. Njihovim uklanjanjem za vrijeme kolonoskopskog pregleda i nakon toga redovitom kontrolom po uputi gastroenterologa moguće je izbjeći nastanak raka. Stoga pregled svakako treba obaviti kako bi se izbjegla ova bolest. Osoba treba u dobivenoj kuverti označiti svoju suglasnost za sudjelovanje u programu Baza za pozivanje je baza OIB sustava te se osobe pozivaju na adresu koja je navedena u toj bazi. Ako niste dobili poziv, molimo da nazovete besplatni telefon pripadajućeg zavoda za javno zdravstvo ili se javite na navedenu mail adresu, te će kao kontakt adresa biti upisana ona na koju želite dobivati poziv. Ako ste privremeno na drugoj adresi molimo da nazovete besplatni telefon pripadajućeg zavoda za javno zdravstvo ili pošaljete mail, te će kao kontakt adresa biti upisana ona na koju želite dobivati poziv, a svaku izmjenu također javite. O pozitivnom nalazu bit će obaviješten i Vaš liječnik obiteljske medicine, kako bi znao da ste upućeni na kolonoskopiju. Obavezno se javite odabranom obiteljskom liječniku ako imate neke druge bolesti zbog kojih trebate pomoć u pripremi za kolonoskopiju kao npr. ako uzimate lijekove protiv zgrušavanja krvi, ako imate šećernu bolest ovisnu o inzulinu, ako ste teško pokretni ili ako imate neko drugo pitanje oko pripreme. Ako je nalaz stolice na skrivenu krv bio negativan, dobit ćete ponovo kuvertu s test kartonima za 23 mjeseca kada je potrebno pretragu ponoviti. Nalaz možete saznati i kod liječnika obiteljske medicine te vidjeti preko sustava e-građani.
 
Nacionalni preventivni program ranog otkrivanja raka vrata maternice, kao treći nacionalni program probira raka u odrasloj populaciji, uveden je u Hrvatskoj 2012. godine kao organizirani probir (rano otkrivanje bolesti u zdravoj populaciji bez simptoma, odnosno engleski screening) koji za probirni test koristi konvencionalno citološko testiranje (Papa test) na ciljanoj populaciji žena u dobi između 25 i 64 godine, pod stručnom koordinacijom Hrvatskog zavoda za javno zdravstvo (HZJZ). Nakon prvog kruga organiziranog pozivanja žena, preventivni ginekološki program je  u 2016. godini privremeno  zaustavljen radi rješavanja tehničkih i infrastrukturnih problema. Aktivnosti programa nastavljene su planiranjem aktivnosti za regionalnu provedbu prve faze reorganiziranog programa (pilot-projekt) te planiranjem i provedbom daljnjih poboljšanja i razvoja programa organiziranog probira. I prije uvođenja organiziranog NPP ranog otkrivanja raka vrata maternice, od sredine prošlog stoljeća u Hrvatskoj se provodio oportunistički probir, čime je smanjena pojavnost i smrtnost od raka vrata maternice, a koji se nastavio provoditi cijelo vrijeme, kao i nakon 2016. kada je organizirano pozivanje privremeno ukinuto. Preporuka je redovit ginekološki pregled kao I PAPA test . Aktualni popis primarnih ginekologa u Hrvatskoj nalazi se na službenoj web stranici Hrvatskog zavoda za zdravstveno osiguranje(HZZO); www.hzzo.hr; https://hzzo.hr/sites/default/files/inline-files/web_gin_072021.xls
Nacionalni program za probir i rano otkrivanje raka pluća 2020. – 2024. usklađen je i napravljen prema smjernicama za provedbu programa probira za rak pluća u Europskoj uniji koje je u studenom 2017. izdala skupina renomiranih europskih stručnjaka Nedavno objavljeni rezultati velike Europske NELSON studije koja je obuhvatila više od 15 000 osoba u dobi od 50 do 74 godina koji su pušači ili bivši pušači. Praćenjem i ranim raka pluća otkrivanjem rizik od smrti od raka pluća kod muškaraca uključenih u ispitivanja smanjen je za 25% nakon 8 godina praćenja, a kod žena još i značajno bolje – smanjenje rizika od smrti od raka pluća kod praćenja nakon 8 godina za čak 61%. Ukoliko osoba ima između 50 i 75 godina, aktivni je pušači ili je prestao pušiti unutar 15 godina prije probira uz pušački staž od minimalno 30 godina potrebno je javite se obiteljskom liječniku zbog dogovora o preventivnom pregledu pluća.
